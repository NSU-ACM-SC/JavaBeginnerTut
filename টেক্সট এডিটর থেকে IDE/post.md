টেক্সট এডিটরে জাভা কোড লিখা এরপর সেটা কমান্ড লাইন থেকে কম্পাইল এবং রান করানোর পর নিজের মাঝে একটা হ্যাকারম্যান মার্কা ভাব আসতে পারে । কিন্তু এই কাজটা সিঙ্গেল  জাভা ফাইলের জন্য করা যত সহজ, বড়সড় এবং একাধিক জাভা ফাইলের জন্য করা ততই প্যাঁড়াদায়ক । এর উপর অনেক টেক্সট এডিটরে অটো কমপ্লিশন, রিয়াল টাইম কোড চেকিং নাই । দেখা যাবে একগাদা কোড লেখার পরে এরর দিবে এই জিনিস নাই সে জিনিস নাই । আর বড় প্রোজেক্ট হলে তো কথাই নাই । এই পোস্টে আমরা Eclipse, Netbeans এবং Intellij IDEA তে কীভাবে জাভা নিয়ে কাজ করতে হয় সেটা দেখবো । 

## প্রোজেক্ট বানিয়ে কাজ করা 
যারা সবে সি লেখা শিখেছো এবং কোডব্লক্স ইউস করে শিখেছো তারা একটা জিনিস জানো যে এইখানে সি ফাইল কম্পাইল + রান করানোর জন্য সবসময় প্রোজেক্ট বানানো লাগে না । সোর্স ফাইল বানিয়ে নিলেই চলে । জাভা IDE গুলো এইদিকে আলাদা, এদের নিয়ে কাজ করতে হলে তোমাকে প্রোজেক্ট বানিয়ে নিতেই হবে । ওয়ার্ক ফ্লো সেভাবে ডিফাইন করা । এইটা কিঞ্চিত ঝামেলা মনে হতে পারে তবে ভবিষ্যতে যখন বড় বড় সফটওয়্যার বানাবে তখন বুঝবে এই এপ্রোচ কতটা কাজের এবং কি পরিমাণ সময় বাঁচায় । (সব ল্যাঙ্গুয়েজের জন্যই প্রযোজ্য)

#### একেক IDE এর প্রোজেক্ট স্ট্রাকচার একেক রকম 
IDE ভেদে প্রোজেক্ট স্ট্রাকচার ভিন্ন হতে পারে কিন্তু কোর কনসেপ্ট সবখানে একই। যেহেতু সবে জাভা শিখছো - আমার পরামর্শ থাকবে, যেকোন একটা IDE বেছে নেয়া । আর যদি একাধিক IDE তে কাজ করতে চাও, IDE একটা টুল মাত্র । তুমি প্রোগ্রামার, নিজের টুল সম্পর্কে নিজ দায়িত্বেই জ্ঞান রাখা উচিত । যাই হোক, যে ৩ টা IDE এর কথা বললাম সেগুলো দিয়ে কীভাবে প্রোজেক্ট বানিয়ে কাজ শুরু করা যায় ? ওয়েল আমি এই কাজটা লম্বা পোস্ট বানিয়ে লিখে করতে পারতাম কিন্তু ইন্টারনেটে অনেক সুন্দর সুন্দর রিসোর্স আছে । আমার মতে সেগুলো দেখে নেয়া উত্তম । চিন্তার কিছু নেই আমি সবচাইতে ভালোটা বেছে দিচ্ছি এখানে । :) 

#### শুরুতে Eclipse
 [Eclipse](https://youtu.be/DJMIWwyvVAM)

#### এরপর Intellij IDEA
[IDEA](https://youtu.be/cXkMxDgBKPE)

#### মরা মানুষের Netbeans
[Netbeans](https://youtu.be/k39pFONyKh4)  

এখন তোমরা জানো কীভাবে প্রোজেক্ট বানাতে হয়। 
